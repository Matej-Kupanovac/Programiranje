<!DOCTYPE HTML PUBLIC "-//W3C//DTD HTML 4.01//EN" "http://www.w3.org/TR/html4/strict.dtd">
<html>

<head>
  <title>Dobivanje energije iz nuklearnih reakcija</title>
  <link href="https://fonts.googleapis.com/css?family=Amatic+SC|Raleway:100,200,600,700" rel="stylesheet">
  <link rel="stylesheet" type="text/css" href="style.css">
</head>

<body>
  <div id="banner">
    <div class="content">
      <h1>Dobivanje energije iz nuklearnih reakcija</h1>
    </div>
  </div>

  <div id="main" class="content">
    <h3>Nuklearna reakcija</h3>
    <p>Nuklearna reakcija je proces kod kojeg dolazi do vanjskog utjecaja na atomsku jezgru, koji izaziva njezinu pretvorbu.
      To može biti međudjelovanje dva nuklida, nuklida i nukleona ili nuklida i gama-zraka. U nuklearnim reakcijama može
      nastati nekoliko novih materijalnih čestica ili gama-zraka. Uz iste početne uvjete, nuklearna reakcija se može odvijati
      na više dopuštenih načina. Proces se odvija prema zakonima kvantne fizike, a u nekim slučajevima vrijede i zakoni klasične
      fizike, uz uvjete određene zakonima očuvanja energije, električnog naboja, količine gibanja (zaleta) i kutne količine
      gibanja (zamaha), kao i nekih drugih dodatnih kvantnih brojeva.</p>

    <p>Da bi se dogodila nuklearna reakcija, nukleoni upadne čestice, moraju međudjelovati s neutronima u jezgri mete. Energija
      upadne čestice mora biti dovoljno velika kako bi se svladalo elektromagnetsko odbijanje protona. Takva se “barijera”
      naziva Coulombovom barijerom. Ako je energija premala, tada će se nukleoni samo međusobno otkloniti od upadnih putanja.
      U prvim se eksperimentima Ernesta Rutherforda upravo događalo samo skretanje
      <div class="important">
        <a href=".//Alfa cestica.html" target="blank">alfa-čestica</a>
      </div>.
    </p>

    <div class="pull-quote">
      <p>Nuklearne reakcije s neutronima</p>
    </div>

    <ol>
      <li>
        <p class="h1">Elastični udar</p>
      </li>
      <p>Kod elastičnog sudara jezgre i neutrona dolazi do preraspodjele količina gibanja i kinetičkih energija čestica. Analiza
        se ove pojave vrši slično kao analiza sudara elastičnih kuglica u klasičnoj mehanici. Nuklearna se reakcija elastičnog
        sudara može označiti kao (n,n) reakcija, jer je neutron i ulazna i izlazna čestica iz jezgre.</p>
      <img src=".//elasticni.jpg">
      <img src=".//necentralni2.gif">
      <li>
        <p class="h1">Neelastični udar</p>
      </li>
      <p>Ako neutron pri sudaru s atomskom jezgrom dio svoje kinetičke energije pretvara u energiju pobude jezgre, tada se nakon
        sudara iz jezgre ne emitira samo neutron, nego i gama-zraka čija energija odgovara dijelu energije neutrona utrošene
        na pobudu. Kod takve je nuklearne reakcije energija izlaznog neutrona dakle manja nego što bi bila da je sudar bio
        elastičan. Nuklearna reakcija neelastičnog sudara, označavana kao (n,nγ) reakcija, je česta kod interakcije neutrona
        s teškim jezgrama.</p>
      <img src=".//neelasticni.jpg">
      <img src=".//neelasticni.gif">
      <li>
        <p class="h1">Uhvat neutrona</p>
      </li>
      <p>U mnogim nuklearnim reakcijama jezgra zarobljava neutron. Neutron tada unosi u jezgru svoju energiju veze i svoju kinetičku
        energiju. Ta energija pobuđuje jezgru i biva emitirana iz nje u vidu fotona, odnosno gama-kvanta. Zbog toga se nuklearna
        reakcija zarobljavanja neutrona karakterizira kao (n,γ) reakcija.</p>
      <img src=".//elecap.gif">
      <li>
        <div class="important">
          <a href=".//Nuklearna fisija.html" target="blank">
            <p class="h1">Nuklearna fisija</p>
          </a>
        </div>
      </li>
      <p>Nuklearna fisija nastaje kada se jezgra, pobuđena uhvatom neutrona, raspada na dva fisijska fragmenta. Fisija je od
        temeljne važnosti za nuklearnu energetiku jer omogućuje praktično korištenje nuklearne energije.</p>
      <img src=".//chain-reaction.jpg">
    </ol>
    <div class="pull-quote">
      <p>Nuklearni udarni presjek</p>
    </div>
    <p>Jedna od najvažnijih veličina kod nuklearnih reakcija je nuklearni udarni presjek, σ. Udarni presjek je mjera vjerojatnosti
      da se dogodi pojedina reakcija. Udarne presjeke moguće je odrediti koristeći fizikalne modele atomske jezgre primijenjujući
      pravila
    </p>
    <div class="important">
      <a href=".//Kvantna mehanika.html" target="blank">kvantne mehanike.</a>
    </div>
    <div>
      <p>Uspoređujući izmjerene i izračunate vrijednosti udarnog presjeka različitih reakcija provijeravaju se valjanosti početnih
        pretpostavki nekog nuklearnog modela.</p>
    </div>
    <img src=".//nuklearni udarni presjek.png">
    <div class="pull-quote">
      <p>Povijest</p>
    </div>
    <p>Godine 1919.
      <a href=".//Ernest Rutherford.html" target="blank">
        <u>
          <b>Ernest Rutherford</b>
        </u>
      </a> je, bombardirajući dušik alfa-česticama izveo prvu pretvorbu (transmutaciju) jednog elementa u drugi. Rutherford je
      prilikom istraživanja raspršenja alfa-čestica kroz zrak, otkrio da prilikom bombardiranja atoma dušika s alfa-česticama
      nastaju nove jezgre atoma kisika i vodika. Pri procesu je nastao kisik, tako je izvršena prva nuklearna reakcija: dušik-14
      + α (alfa-čestica) → kisik-17 + p (proton). 1932. Rutherfordove kolege John Cockcroft i Ernest Walton su bombardirali
      atom litija-7 s protonima, koji se raspao na dvije alfa-čestice. Taj pokus je nazvan cijepanje atoma.</p>
    <img src=".//Ernest_Rutherford_LOC.jpg" width="450" height="600">

  <div class="share">
    <p>Napravio: Matej Kupanovac</p>
  </div>
</body>

</html>